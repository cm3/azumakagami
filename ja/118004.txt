治承四年〈庚子〉
四月小
九日　辛卯　
入道源三位頼政卿、可討滅平相國禪門〈清盛〉由、日者有用意事然而以私計略、太依難遂宿意今日入夜、相具子息伊豆守仲綱等潜參于一院第二宮之三條高倉御所、催前右兵衛佐頼朝以下源氏等誅彼氏族、可令執天下給之由、申行之仍仰散位宗信、被下令旨而陸奥十郎義盛、〈廷尉爲義末子〉折節在京之間、帶此令旨、向東國、先相觸前兵衛佐之後、可傳其外源氏等之趣、所被仰含也義盛補八條院藏人〈名字改行家〉